# -*- mode: mandoku-view -*-
#+TITLE: 春秋繁露
#+DATE: 2015-09-23 09:40:46
#+PROPERTY: LASTPB  <md:KR1e0122_SBCK_013-1a>
#+PROPERTY: JUAN 14

¶
<md:KR1e0122_SBCK_014-1a>¶
<pb:KR1e0122_WYG_014-1a>
欽定四庫全書
　春秋繁露卷十四¶
　　　　　　　　　　　漢　董仲舒　撰¶
　　治亂五行第六十二¶
火干木蟄蟲蚤出(案他本下/有蚿字)雷蚤行　土干木胎夭卵¶
毈鳥蟲多傷　金干木有兵　水干木春下霜　土干¶
火則多雷　金干火草木夷　水干火夏雹　木干火¶
則地動　金干土則五榖傷有殃　水干土夏寒雨霜
<pb:KR1e0122_WYG_014-1b>
　木干土倮蟲不為　火干土則大旱　水干金則魚¶
不為　木干金則草木再生　火干金則草木秋榮<md:KR1e0122_SBCK_014-1b>¶土干金五榖不成　木干水冬蟄不藏　土干水則蟄¶
蟲冬出　火干水則星墜　金干水則冬大寒¶
　　五行變救第六十三¶
五行變至當救之以徳施之天下則咎除不救以徳不¶
出三年天當(案他本/當作雷)雨石木有變春凋秋榮秋(原註一/無秋字)¶
木冰春多雨此繇役衆賦斂重百姓貧窮叛去道多饑
<pb:KR1e0122_WYG_014-2a>
人救者省繇役薄賦斂出倉榖賑困窮矣火有變冬温¶
夏寒此王者不明善者不賞惡者不絀不肖在位賢者¶
伏匿則寒暑失序而民疾疫救之者舉賢良賞有功封<md:KR1e0122_SBCK_014-2a>¶有徳土有變大風至五榖傷此不信仁賢不敬父兄淫¶
泆無度宫室榮(案他本榮/作多營)救之者省宫室去雕文舉孝¶
悌恤黎元金有變畢昴為囘三覆有武多兵多盜寇此¶
(案他本/脱此字)棄義貪財輕民命重貨賂百姓趣利多姦軌救¶
之者舉亷潔立正直隱武行文束甲械水有變冬濕多
<pb:KR1e0122_WYG_014-2b>
霧春夏雨雹此法令緩刑罰不行救之者憂囹圄案姦¶
宄誅有罪蓃五日¶
　　五行五事第六十四¶
王者與臣無禮貌不肅敬則木不曲直而夏多暴風風<md:KR1e0122_SBCK_014-2b>¶者木之氣也其音角也故應之以暴風王者言不從則¶
金不從革而秋多霹靂霹靂者金氣也其音商也故應¶
之以霹靂王者視不明則火不炎上而秋多電電者火¶
氣也其音徵也故應之以電王者聴不聦則水不潤下
<pb:KR1e0122_WYG_014-3a>
而春夏多暴雨雨者水氣也其音羽也故應之以暴雨¶
王者心不能容則稼穡不成而秋多雷雷者土之氣也¶
其音宫也故應之以雷五事一曰貌二曰言三曰視四¶
曰聴五曰思何謂也夫五事者人之所受命於天也而¶
王者(案他本/無者字)所修而治民也故王者為民治則不可以<md:KR1e0122_SBCK_014-3a>¶不明準繩不可以不正王者貌曰恭恭者敬也言曰從¶
從者可從視曰明明者知賢不肖者分明黒白也聴曰¶
聦聦者能聞事而審其意也思曰容容者言無不容恭
<pb:KR1e0122_WYG_014-3b>
作肅從作乂明作哲聦(案他本/聦作聴)作謀容作聖何謂也恭¶
作肅言王誠能内有恭敬之姿而天下莫不肅矣從作¶
乂言王者言可從明正從行而天下治矣明作哲哲者¶
知也王者明則賢者進不肖者退天下知善而勸之知¶
惡而恥之矣聦(案他本/聦作聴)作謀謀者謀事也王者聦則聞¶
事與臣下謀之故事無失謀矣容作聖聖者設也王者<md:KR1e0122_SBCK_014-3b>¶心寛大無不容則聖能施設事各得其宜也¶
王者能敬(案他本敬/誤作欲)則春氣得故肅肅者主春春陽氣
<pb:KR1e0122_WYG_014-4a>
微萬物柔易移弱可化於時隂氣為賊故王者欽欽不¶
以議隂事然後萬物遂生而木可(案他本/無可字)曲直也春行¶
秋政則草木彫行冬政則雪行夏政則殺春失政則(原/註)¶
(有闕/文)¶
王者能治則義立義立則秋氣得故義者主秋秋氣始¶
殺王者行小刑罰民不犯則禮義成於時陽氣為賊故¶
王者輔以官牧之事然後萬物成熟秋草木不榮華金<md:KR1e0122_SBCK_014-4a>¶從革也秋行春政則華行夏政則喬行冬政則落秋失
<pb:KR1e0122_WYG_014-4b>
政則春天風不解雷不發¶
王者能知則知善惡知善惡則夏氣得故哲者主夏夏¶
陽氣始盛萬物兆長王者不揜明則道不退塞而夏至¶
之後大暑隆萬物茂育懷任王者恐明不知賢不肖分¶
明白黒於時寒為賊故王者輔以賞賜之事然後夏草¶
木不霜火炎上也夏行春政則風行秋政則水行冬政¶
則落夏失政則冬不凍冰五榖不藏大寒不解¶
王者無失謀然後冬氣得故謀者主冬冬隂氣始盛草<md:KR1e0122_SBCK_014-4b>¶
<pb:KR1e0122_WYG_014-5a>
木必死王者能聞事審謀慮之則不侵伐不侵伐且殺¶
則死者不恨生者不怨冬日至之後大寒降萬物藏於¶
下於時暑為賊故王者輔之以急㫁之以事水潤下也¶
冬行春(案他本春/誤作夏)政則蒸行夏政則雷行秋政則旱冬¶
失政則夏草木不實霜五榖疾枯¶
　　郊語第六十五¶
人之言醞去烟鴟羽去昧(原註一/作昧)慈石取鐵頸(原註一/作真)¶
金取火蠶珥絲於室而絃絶于堂禾實于野而粟缺于
<pb:KR1e0122_WYG_014-5b>
倉蕪夷生于燕橘枳死于荆此十物者皆竒而可(案他/本而)<md:KR1e0122_SBCK_014-5a>¶(可作/可而)怪非人所意也夫非人所意而然既已(案他本/已作以)有¶
之矣或者吉凶禍福利不利之所從生無有竒怪非人¶
所意如是者乎此等可畏也孔子曰君子有三畏畏天¶
命畏大人畏聖人之言彼豈無傷害於人如孔子徒畏¶
之哉以此見天之不可不畏敬猶主上之不可不謹事¶
不謹事主其禍來至顯不畏敬天其殃來至闇闇者不¶
見其端若自然也故曰堂堂如天殃言不必立校黙(案/他)
<pb:KR1e0122_WYG_014-6a>
(本黙誤/作然)而無聲潛而無形也由是觀之天殃與上罰所¶
以别者闇與顯耳不然其來逮人殆無以異孔子同之<md:KR1e0122_SBCK_014-5b>¶俱言可畏也天地神明之心與人事成敗之真固莫之¶
能見也惟聖人能見之聖人者見人之所不見者也故¶
聖人之言亦可畏也奈何而(案他本/而作如)廢郊禮郊禮者人¶
所最甚重也廢聖人所最甚重而吉凶利害在於㝠㝠¶
不可得見之中雖己多受其病何從知之故曰問聖人¶
者問其所為而無問其所以為也問其所以為終弗能
<pb:KR1e0122_WYG_014-6b>
見不如勿問問為而為之所不為而勿為是與聖人同¶
實也何過之有詩云不愆不忘率由舊章舊章者先聖¶
人之故文章也率由各有修從之也此言先聖人之故<md:KR1e0122_SBCK_014-6a>¶(案他本脱文章/也以下十八字)文章者雖不能深見而詳知其則猶不¶
知其美譽之功矣今郊事天之義此聖人故云云<md:KR1e0122_SBCK_014-6b>¶　
　
　春秋繁露卷十四
