# -*- mode: mandoku-view -*-
#+TITLE: 春秋繁露
#+DATE: 2015-09-23 09:40:46
#+PROPERTY: LASTPB  <md:KR1e0122_SBCK_008-1a>
#+PROPERTY: JUAN 9


<md:KR1e0122_SBCK_009-1a>¶
<pb:KR1e0122_WYG_009-1a>
欽定四庫全書
　春秋繁露卷九¶
　　　　　　　　　　　漢　董仲舒　撰¶
　　身之養重於義第三十一¶
天之生人也使之(案他本/之作人)生義與利利以養其體義以¶
養其心心不得義不能樂體不得利不能安義者心之¶
養也利者體之養也體莫貴於心故養莫重於義義之¶
養生人大於利(案他本下/有矣字)奚(案他本/奚作何)以知之今人大有
<pb:KR1e0122_WYG_009-1b>
義而甚無利雖貧與賤尚容其行以自好而樂生原憲¶
曽閔之屬是也人甚有利而大無義雖甚富則羞辱大<md:KR1e0122_SBCK_009-1b>¶惡惡深禍患重非立死其罪者即旋傷殃憂爾莫能以¶
樂生而終其身(案他本/脱身字)刑戮折夭之民是也夫人(原註/一作)¶
(民/)有義者雖貧能(案他本能字/在雖字上)自樂也而大無(案他本/無字在)¶
(大字/上)義者雖富莫能自存吾以此實義之養生人大於¶
利而(案他本而/誤作中)厚於財也民不能知而常反之皆忘義¶
而殉利去理而走邪以賊其身而禍其家此非其自為
<pb:KR1e0122_WYG_009-2a>
計不忠也則其知之所不能明也今握棗與錯金以示¶
嬰兒必取棗而不取金也握一斤金與千萬之(案他本/無之字)¶
珠以示野人野人必取金而不取珠也故物之於人小<md:KR1e0122_SBCK_009-2a>¶者易知也其於大者難見也今利之於人小而義之於¶
人大者無怪民之皆趨利而不趨義也固其所闇也聖¶
人事明義以照燿其所闇故民不陷詩云示我顯徳行¶
此之謂也先王顯徳以示民民樂而歌之以為詩説而¶
化之以為俗故不令而自行不禁而自止從上之意不
<pb:KR1e0122_WYG_009-2b>
待使之若自然矣故曰聖人天地動四時化者非有他¶
也其見義大故能動動故能化化故能大行化大行故¶
法不犯法不犯故刑不用刑(案他本下/衍一有字)不用則堯舜之¶
功徳此大治之道也先聖傳授而復也故孔子曰誰能<md:KR1e0122_SBCK_009-2b>¶出不由户何莫由斯道也今不示顯徳行民闇於義不¶
能照迷於道不能解因欲大嚴㦧以必正之直殘賊(案/他)¶
(本賊誤/作賤)天民而薄主徳耳其勢不行仲尼曰國有道雖¶
加刑無刑也(案他本也字/在無字上)國無道雖殺之不可勝也其
<pb:KR1e0122_WYG_009-3a>
所謂有道無道者示之以顯徳行與不示爾¶
　　對膠西王越大夫不得為仁第三十二¶
命令相曰大夫蠡大夫種大夫庸大夫睪(原註/音澤)大夫車¶
成越王與此五大夫謀伐呉遂滅之雪㑹稽之恥卒為¶
霸主范蠡去之種死之寡人以此(案他本以此/誤作此以)二大夫<md:KR1e0122_SBCK_009-3a>¶者為皆賢孔子曰殷有三仁今以(案他本/以作有)越王之賢與¶
蠡種之能此三人者寡人亦以為越有三仁其於君何¶
如桓公決疑於管仲寡人決疑於君仲舒伏地再拜對
<pb:KR1e0122_WYG_009-3b>
曰仲舒知褊而學淺不足以決之雖然主有問於臣臣¶
不敢不悉以對禮也臣仲舒聞昔者魯君問於栁下惠¶
曰我欲攻齊何如栁下惠對曰不可退而有憂色曰吾¶
聞之也謀伐國者不問於仁人也此何為至於我但見¶
問而尚羞之而况乃與為詐(案他本為/詐作詐偽)以伐呉乎其不¶
宜明矣以此觀之越本無一仁而安得三仁仁人者正<md:KR1e0122_SBCK_009-3b>¶其道不謀其利修其理不急其功致無為而習俗大化¶
可謂仁聖矣三王是也春秋之義貴信而賤詐詐人而
<pb:KR1e0122_WYG_009-4a>
勝之雖有功君子弗為也是以仲尼之門五尺之童子¶
言羞稱五伯為其詐以成功苟為而已也故不足稱於¶
大君子之門五伯者比於他諸侯為賢者比於仁(案他/本仁)¶
(作/聖)賢何賢之有譬猶珷玞比於美玉也臣仲舒伏地再¶
拜以聞¶
　　觀徳第三十三¶
天地者萬物之本先祖之所出也廣大無極其徳炤明<md:KR1e0122_SBCK_009-4a>¶歴年衆多永永無疆天出至明(原註一/作炤)衆之(案他本/之作知)類
<pb:KR1e0122_WYG_009-4b>
也其伏無不炤也地出至晦星日為明不敢闇君臣父¶
子夫婦之道取之此大禮之終也臣子三年(案他本年/誤作子)¶
不敢當雖當之必稱先君必稱先人不敢貪至尊也百¶
禮之貴皆編於(案他本/於作之)月月編於時時編於君君編於¶
天天之所棄天子弗祐桀紂是也天子之所誅絶臣子¶
弗得立蔡世子逢丑父是也王父父(案他本無/下父字)所絶子¶
孫不得屬魯莊公之(原/闕)不得念母衛輒之辭父命是也¶
故受命而海内順之猶衆星之共北辰流水之宗滄海<md:KR1e0122_SBCK_009-4b>¶
<pb:KR1e0122_WYG_009-5a>
也况生天地之間法太祖先人之容貌則其至徳取象¶
衆名尊貴(案他本/貴作賢)是以聖人為貴也泰伯至徳之侔天¶
地也上帝為之廢適(案他本適/誤作週)易姓而子之讓其至徳¶
海内懷歸之泰伯三讓而不敢就位伯邑考之羣心貳¶
自引而激順神明也至徳以受命豪英高明之人輻輳¶
歸之高者列為公侯下至卿大夫濟濟乎哉皆以徳序¶
是故(案他本/無故字)呉魯同姓也鍾離之㑹不得序而稱君殊¶
魯而㑹之為其夷狄之行也雞父之戰呉不得與中國
<pb:KR1e0122_WYG_009-5b>
為禮至於伯莒黄池之行變而反道乃爵而不殊召陵<md:KR1e0122_SBCK_009-5a>¶之㑹魯君在是而不得為主避齊桓也魯桓即位十三¶
年齊宋衛燕舉師而東紀鄭與魯勠力而報之後其已¶
以魯不得徧避紀侯與鄭厲公也春秋常辭夷狄不得¶
與中國為禮至邲之戰夷狄反背中國不得與夷狄為¶
禮避楚莊也(案他本避字/在禮字上)邢衛魯之同姓也狄人滅之¶
春秋不為(案他本/為作得)諱避齊桓也當其如此也唯徳是親¶
其皆先其親是故周之子孫其親等也而文王最先四
<pb:KR1e0122_WYG_009-6a>
時等也而春最先十二月等也而正月最先徳等也則¶
先親親魯十二公等而定哀最尊衛俱諸夏也善稻(案/善)<md:KR1e0122_SBCK_009-5b>¶(稻本公羊傳他本/從左傳作善道)之㑹獨先内之為其與我同姓也呉¶
俱夷狄也柤之㑹獨先内之為其與我同姓也滅國十¶
五有餘獨先諸夏曹晉俱諸夏也譏二名獨先及之盛¶
伯郜子俱當絶而獨不名為其與我同姓兄弟也外出¶
者衆以母弟出獨大惡之為其亡母背骨肉也滅人者¶
莫(案他本/莫作不)絶衛侯燬滅同姓獨絶賤其本祖而忘先也
<pb:KR1e0122_WYG_009-6b>
親等從近者始立適以長母以子貴先(原註或/有母字)甲戌己¶
丑陳侯鮑卒書所見也而不言其闇者隕石于宋五六¶
鷁退飛耳聞而(案他本/而作其)記目見而書或徐或察(案他本/察誤作)<md:KR1e0122_SBCK_009-6a>¶(蔡/)皆以其先接於我者序之其於㑹朝聘之禮亦猶是¶
諸侯與盟者衆矣而儀父獨漸進鄭僖公方來㑹我而¶
道殺春秋致其意謂之如㑹潞子離狄而歸黨以得上¶
春秋謂之子以領其意苞來首戴黄池踐土與操之㑹¶
陳鄭(案他本/脱鄭字)去我謂之逃歸鄭處(案他本/處作去)而不來謂之
<pb:KR1e0122_WYG_009-7a>
乞盟陳侯後(案他本後/誤作俊)至謂之如㑹莒人疑我貶而稱¶
人諸侯朝(案他本/脱朝字)魯者衆矣而滕薛獨稱侯州公化我¶
奪爵而無號呉楚國先聘我者見賢曲&KR0068;與鞌之戰先¶
憂我者見賢(案他本/賢作尊)<md:KR1e0122_SBCK_009-6b>¶　　奉本第三十四¶
禮者繼天地體隂陽而慎至容序尊卑貴賤大小之位¶
而差外内遠近新故(案他本/故作舊)之級者也以徳多為象萬¶
物以廣博衆多歴年乆者為象其在天而象天者莫大
<pb:KR1e0122_WYG_009-7b>
日月繼天地之光明莫不照也星莫大於太辰北斗常¶
星北斗常星(案他本脱下北/斗常星四字)部星三百衛星三千大火¶
二十六星伐十三(案他本/三作六)星北斗七星常星九辭二十¶
八宿多者宿二十八九其猶蓍百莖而共一本龜千嵗¶
而人寶是以三代傳决疑焉其得地體者莫如山阜人<md:KR1e0122_SBCK_009-7a>¶之得天(案他本天/誤作失)得衆者莫如受命之天子下至公侯¶
伯子男海内之心懸於天子疆内之民統於諸侯日月¶
食並吉凶不以其行有星茀于東方泰辰北斗入常星
<pb:KR1e0122_WYG_009-8a>
不見地震梁山沙鹿崩宋衛陳鄭災王公大夫篡弑(案/他)¶
(本下有/者字)春秋皆書以為大異不言衆星之茀入霣雨原¶
隰之襲崩一國之小民死亡不決疑於衆草木也唯田¶
邑之稱多者主名君將不言臣臣不言師王夷君獲不¶
言師敗孔子曰唯天為大唯堯則之則之者大也巍巍¶
乎其有成功也言其尊大以成功也齊桓晉文不尊周<md:KR1e0122_SBCK_009-7b>¶室不能霸三代聖人不則天地不能至王自(原註一/作階)此¶
而觀之可以知天地之貴(案他本貴/誤作責)矣夫流深者其水
<pb:KR1e0122_WYG_009-8b>
不測尊至者其敬無窮是故天之所加雖為災害猶承¶
而大之其欽無窮震夷伯之廟是也天無錯舛之災地¶
有震動之異天子所誅絶所敗師雖不中道而春秋者¶
不敢闕謹之也故師出者衆矣莫言還至師及齊師圍¶
郕郕降于齊師獨言還其君刦外不得已故可直言也¶
至於他師皆其君之適也而曰非師之罪是臣下(案他/本下)¶
(誤作/莫)之不為君父受罪罪不臣子莫大焉夫至明者其<md:KR1e0122_SBCK_009-8a>¶照無疆至晦者其闇無疆今春秋緣魯以言王義殺隱
<pb:KR1e0122_WYG_009-9a>
桓以為遠祖宗定哀以為考妣至尊且(案他本/且作尚)高至顯¶
且明其基壤之所加潤澤之所被條條無疆前是常數¶
十年鄰之幽人近其墓而高明大國齊宋離不(原註一/無不字)¶
言㑹微國之君卒葬之禮録而辭繁遠夷之君内而不¶
外當此之時魯無鄙疆請(案他本/無請字)諸侯之伐哀者皆言¶
我邾婁庶其鼻我邾婁大夫其於我無以親以近之故¶
乃得顯明隱桓親春秋之先人也益師卒而不日于稷¶
之㑹不日言其亂以通外也黄池之㑹以兩伯之辭言<md:KR1e0122_SBCK_009-8b>¶
<pb:KR1e0122_WYG_009-9b>
不以為外以近内也(春秋襄公二十一年邾庶其以漆/閭邱來奔左氏曰庶其非卿也公)¶
(羊曰邾庶其者何邾婁大夫也二十三年邾卑我來奔/杜注卑我是庶其之黨同有竊邑叛君之罪公羊作鼻)¶
(我邾婁大夫也榖梁作畀我本案以上七十九字據/文義乃舊時繁露注原本他  俱誤作正文今校正)¶
　
　
　
　
　春秋繁露卷九
