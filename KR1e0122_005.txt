# -*- mode: mandoku-view -*-
#+TITLE: 春秋繁露
#+DATE: 2015-09-23 09:40:46
#+PROPERTY: LASTPB  <md:KR1e0122_SBCK_004-1a>
#+PROPERTY: JUAN 5

¶
<md:KR1e0122_SBCK_005-1a>¶
<pb:KR1e0122_WYG_005-1a>
欽定四庫全書
　春秋繁露卷五¶
　　　　　　　　　　　　漢　董仲舒　撰¶
　　滅國上第七¶
王者民之所徃君者不失其羣者也(案他本/無也字)故能使萬¶
民徃之而得天下之羣者無敵於天下失國之君三十¶
一亡國之君五十二小國徳薄不朝聘大國不與諸侯¶
㑹聚孤特不相守獨居不同(案同他/本作成)羣遭難莫之救所
<pb:KR1e0122_WYG_005-1b>
以亡也非獨公侯大人如此生天地之間根本微者不¶
可遭大風疾雨立鑠消耗衛侯朔固事齊襄而天下患<md:KR1e0122_SBCK_005-1b>¶之虞虢并力晉獻難之晉趙盾一夫之士也無尺寸之¶
土無一介之衆也而靈公據霸王之餘尊而欲誅之窮¶
變極詐詐盡力竭禍大及身推盾之心載(案載他/本作戴)小國¶
之位孰能亡之哉故伍子胥一夫之士也去楚干闔廬¶
遂得意於楚所托者誠是何可禦耶楚王髠托其國於¶
子玉得臣而天下畏之虞公托其國於宫之竒晉獻患
<pb:KR1e0122_WYG_005-2a>
之及髠殺得臣天下輕之虞公不用宫之竒晉獻亡之¶
存亡之端不可不知也諸侯見加以兵逃遁奔走至于¶
滅亡而(案他本脱遁/奔以下八字)莫之救平生之素行可見也隱代<md:KR1e0122_SBCK_005-2a>¶桓立所謂僅存耳使無駭帥師滅極内無諌臣外無諸¶
侯之救載亦由是也宋蔡衛國伐之鄭因其力而取之¶
此無以異於遺重寶於道而莫之守見者掇之也鄧榖¶
失地而朝魯桓鄧榖失地不亦宜乎¶
　　滅國下第八
<pb:KR1e0122_WYG_005-2b>
紀侯之所以滅者乃九世之讎也一旦之言危百世之¶
嗣故曰大去衛人侵成鄭入成及齊師圍成三被大兵¶
終滅莫之救所恃者安在齊桓公欲行霸道譚遂違命¶
故滅而奔莒不事大而事小曹伯之所以戰死於位諸<md:KR1e0122_SBCK_005-2b>¶侯莫助憂者幽之㑹齊桓數合諸侯曹小未嘗來也魯¶
大國幽之㑹莊公不徃戎人乃窺兵於濟西由見魯孤¶
獨而莫之救也此時大夫廢君命專救危者魯莊公二¶
十七年齊桓為幽之(案他本/無之字)㑹衛人不來其明年桓公
<pb:KR1e0122_WYG_005-3a>
怒而大敗之及伐山戎張旗陳獲以驕諸侯於是魯一¶
年三築臺亂臣比(案比他/本作此)三起於内夷狄之兵仍滅於¶
外衛滅之端以失(案他本/無失字)幽之㑹亂之本存親内蔽邢¶
未嘗㑹齊桓也附晉又微晉侯獲於韓而背之淮之㑹¶
是也齊桓卒豎刁易牙之亂作邢與狄伐(案伐他本/誤作戎)其<md:KR1e0122_SBCK_005-3a>¶同姓取之其行如此雖爾親庸能親爾乎是君也其滅¶
于同姓衛(案衛他本/誤作魏)侯燬滅邢是也齊桓為幽之㑹衛¶
不至桓怒而伐之狄滅之桓憂而立之魯莊為柯之盟
<pb:KR1e0122_WYG_005-3b>
劫汶陽魯絶(案絶他/本作滅)桓立之邢杞未嘗朝聘齊桓見其¶
滅率諸侯而立之用心如此豈不霸哉故以憂天下與¶
之¶
　　隨本消息第九¶
顔淵死子曰天喪予子路死子曰天祝予西狩獲麟曰¶
吾道窮吾道窮三年身隨而卒階此而觀天命成敗聖<md:KR1e0122_SBCK_005-3b>¶人知之有所不能救命矣夫先晉獻公之卒齊桓為葵¶
邱之㑹再致其集先齊孝未卒(案他本/無卒字)一年魯僖乞師
<pb:KR1e0122_WYG_005-4a>
取榖晉文之威天子再致先卒一年魯僖公之心分而¶
事齊文公不事晉先齊侯潘卒一年文公如晉衛侯鄭¶
伯皆不期來齊侯已卒諸侯果㑹晉大夫於新城魯昭¶
公以事楚(案楚他/本作齊)之故晉人不入楚國彊而得意一年¶
再㑹諸侯伐彊呉為齊誅亂臣遂滅厲魯得其威(案威/他本)¶
(誤作/滅)以滅鄫其明年如(案如他/本作知)晉無河上之難先晉昭¶
之卒一年無難楚國内亂臣弑君諸侯㑹於平邱謀誅<md:KR1e0122_SBCK_005-4a>¶楚亂臣昭公不得與盟(案盟他本/誤作明)大夫見執呉大敗楚
<pb:KR1e0122_WYG_005-4b>
之黨六國於雞父公如晉而大辱春秋為之諱而言有¶
疾由此觀之所行從不足恃所事者不可不慎此亦存¶
亡榮辱之要也先楚莊王之卒三年晉滅赤狄潞氏及¶
甲氏留吁先楚子審卒之三年鄭服蕭魚晉侯周卒一¶
年先楚子昭之卒年與陳蔡伐鄭而大克其明年楚屈¶
建㑹諸侯而張中國卒之三年諸夏之君朝于楚楚子¶
卷繼之四年而卒其國不為侵奪而顧隆盛彊大中國¶
不出年餘何也楚子昭蓋諸侯可者也天下之疾其君<md:KR1e0122_SBCK_005-4b>¶
<pb:KR1e0122_WYG_005-5a>
者皆起愬而乘之兵四五出常以衆擊少以專擊散義¶
之盡也先卒四五年(案他本作四/十五年誤)中國内乖齊晉魯衛¶
之兵分守大國襲小(案他本/無小字)諸夏再㑹陳儀齊不肯徃¶
呉在其南而二君殺中國在其北而齊衛殺其君慶封¶
刦(案刦他本/誤作切)君亂國石惡之徒聚而成羣衛衎據陳儀¶
而為諼林父據戚而以(案以他/本作已)畔宋公殺其世子魯大¶
饑中國之行亡國之跡也譬如於(案他本/無於字)文宣之際中¶
國之君五年之中(案之中他本/誤作中之)五君殺以晉靈之行使
<pb:KR1e0122_WYG_005-5b>
一大夫立於蜚(案蜚他本/誤作棐)林拱揖指撝諸侯莫敢不出<md:KR1e0122_SBCK_005-5a>¶此猶濕之有拔也(原註一作/隰之有泮)¶
　　盟㑹要第十¶
至意雖難喻蓋聖人者貴除天下之患貴除天下之患¶
故春秋重而書天下之患偏矣以為本於見天下之所¶
以致患其意欲以除天下之(案他本/無之字)患何謂哉天下者¶
無患然後性可善性可善然後清亷之化流清亷之化¶
流然後王道舉禮樂興其心在此矣傳曰諸侯相聚而
<pb:KR1e0122_WYG_005-6a>
盟(案盟他本/誤作明)君子修國曰此將率為也哉是以君子以¶
天下為憂也患乃至於弑君三十一亡國五十二細惡<md:KR1e0122_SBCK_005-5b>¶不絶之所致也辭已喻矣故曰立義以明尊卑之分彊¶
幹弱枝以明大小之職别嫌疑之行以明正世之義采¶
摭托意以矯失(案失他本/誤作矣)禮善無小而不舉惡無小而¶
不去以純其美别賢不肖以明其尊親近以來遠因(原/註)¶
(一作/自)其國而容天下名倫(案倫他本/誤作何)等物不失其理公¶
心以是非賞善誅惡而王澤洽始於除患正一而萬物
<pb:KR1e0122_WYG_005-6b>
備故曰大矣哉其號(案號他/本作别)兩言而管天下此之謂也¶
　　正貫第十一¶
春秋大義之所本耶六者之科六者之指之謂也然後<md:KR1e0122_SBCK_005-6a>¶援天端布流物而貫通其理則事變散其辭矣故志得¶
失之所從生而後差貴賤之所始矣論罪源深淺定法¶
誅然後絶屬之分别矣立義定尊卑之序而後君臣之¶
職明矣載定下之賢方表謙(案謙他/本作兼)義之所在則見復¶
正焉耳幽隱不相踰而近之則密矣而後萬物之應無
<pb:KR1e0122_WYG_005-7a>
窮者故可施其用於人而不悖其倫矣是以必明其統¶
於施之宜故知其氣矣然後能食其志也知其聲矣而¶
後能扶其精也知其行矣而後能遂其形(案形他/本作刑)也知¶
其物矣然後能别其情也故唱而民和之動而民隨之<md:KR1e0122_SBCK_005-6b>¶是知引其天性所好而壓其情之所憎者也如是則言¶
雖約説(原註一/作徳)必布矣事雖小功必大矣聲響盛化運¶
於物散入於理徳在天地神明休集並行而不竭盈於¶
四海而頌聲(案他本/無聲字)詠書曰八音克諧無相奪倫神人
<pb:KR1e0122_WYG_005-7b>
以和乃是謂也故明於情(案他本/無情字)性乃可與論為政不¶
然雖勞無功夙夜是寤思慮惓心猶不能覩故天下(案/下)¶
(他本/作不)有非(案非他/本作罪)者三示當中孔子之所謂非尚安知¶
通哉¶
　　十指第十二<md:KR1e0122_SBCK_005-7a>¶春秋二百四十二年之文天下之大事變之博無不有¶
也雖然大畧之(案他本/無之字)要有十指十指者事之所(案他/本無)¶
(所/字)繫也王化之由得流也舉事變見有重焉一指也見
<pb:KR1e0122_WYG_005-8a>
事變之所至者一指也因其所以至者而治之一指也¶
彊幹弱枝大本小末一指也别嫌疑異同類一指也論¶
賢才之義别所長之能一指也親近來遠同民所欲一¶
指也承周文而反之質一指也木生火火為夏天之端¶
一指也切刺譏之所罰考變異之所加天(案天他/本作大)之端¶
一指也舉事變見有重焉則百姓安矣見事變之所至<md:KR1e0122_SBCK_005-7b>¶者則得(案則得他本/誤作得則)失審矣因其所以至而治之則事¶
之本正矣彊幹弱枝大本小末則君臣之分明矣别嫌
<pb:KR1e0122_WYG_005-8b>
疑異同類(案類他/本作異)則是非著矣論賢才之義别所長之¶
能則百官序矣承周文而反之質則化所務立矣親近¶
來遠同民所欲則仁恩達矣木生火火為夏則隂陽四¶
時之理相受而次矣切刺譏之所罰考異變之所加則¶
天所欲為行矣統此(案他本行矣下有切刺/譏之四字無統此二字)而舉之仁¶
徃而義來徳澤廣大衍溢於四海隂陽和調萬物靡不¶
得其理矣説春秋者凡用是矣此其法也<md:KR1e0122_SBCK_005-8a>¶　　重政第十三
<pb:KR1e0122_WYG_005-9a>
惟聖人能屬萬物於一而繫之元也終(原註/作故)　不及本¶
所從來而承之不能遂其功是以春秋變一謂之元元¶
猶原也其義以隨天地終始也故人唯有終始也而生¶
不必應四時之變故元者為萬物之本而人之元在焉¶
安在之乃存乎天地之前(案他本/無前字)故人雖生天氣及奉¶
天氣者不得與天元本天元命而共違其所為也故春¶
正月者承天地之所為也繼天之所為而終之也其道¶
相與共功持業安容言乃(案乃他/本作及)天地之元天地之元<md:KR1e0122_SBCK_005-8b>¶
<pb:KR1e0122_WYG_005-9b>
奚為於此惡施於人大其貫承意之理矣能説鳥獸之¶
類者非聖人所欲(案他本/無欲字)説也聖人所欲説在於説仁¶
義而理之知其分科條别貫所附明其義之所審勿使¶
嫌疑是乃聖人之所貴而已矣不然傳於衆辭觀於衆¶
物説不急之言而以惑後進者君子之所甚惡也奚以¶
為哉聖人思慮不厭晝日繼之以夜然後萬物察者仁¶
義矣由此言之尚自為得之哉故曰於乎為人師者可¶
無慎耶夫(案夫字下他/本衍一之字)義出於經經傳大本也棄營勞
<pb:KR1e0122_WYG_005-10a>
心也苦志盡情頭白齒落尚不合自錄也哉人始生有<md:KR1e0122_SBCK_005-9a>¶大命是其體也有變命(案此下他本複/衍有變命三字)存其間者其政¶
(案政他/本作致)也政不齊則人(案他本/無人字)有忿怒之志若將施危¶
難之中而時有隨遭者神明之所接絶屬之符也亦有¶
變其間使之不齊如此不可不省之省之則重政之本¶
矣撮以為一進義誅惡絶之本而以其施此與湯武同¶
(案他本/無同字)而有異湯武用之治仁(案仁他/本作徃)故春秋明得失¶
差貴賤本之天王之所失天下者使諸侯得以大亂之
<pb:KR1e0122_WYG_005-10b>
説而後引而反之故曰博(案博他本/誤作傳)而明切而深矣<md:KR1e0122_SBCK_005-9b>¶　
　
　
　
　
　
　春秋繁露卷五
