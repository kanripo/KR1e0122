# -*- mode: mandoku-view -*-
#+TITLE: 春秋繁露
#+DATE: 2015-09-23 09:40:46
#+PROPERTY: LASTPB  <md:KR1e0122_SBCK_012-1a>
#+PROPERTY: JUAN 13

¶
<md:KR1e0122_SBCK_013-1a>¶
<pb:KR1e0122_WYG_013-1a>
欽定四庫全書
　春秋繁露卷十三¶
　　　　　　　　　　　漢　董仲舒　撰¶
　　四時之副第五十五(案此篇/他本缺)¶
天之道春煖以生夏暑以養秋凉以殺冬寒以藏煖暑¶
清寒異氣而同功皆天之所以成嵗也聖人副天之所¶
行以為政故以慶副煖而當春以賞副暑而當夏以罰¶
副凉而當秋以刑副寒而當冬慶賞罰刑異事而同功
<pb:KR1e0122_WYG_013-1b>
皆王者之所以成徳也慶賞罰刑與春夏秋冬以類相¶
應也如合符故曰王者配天謂其道天有四時王有四<md:KR1e0122_SBCK_013-1b>¶政四政若四時通類也天人所同有也慶為春賞為夏¶
罰為秋刑為冬慶賞罰刑之不可不具也如春夏秋冬¶
不可不備也慶賞罰刑當其處不可不發若煖暑清寒¶
當其時不可不出也慶賞罰刑各有正處如春夏秋冬¶
各有時也四政者不可以相干也猶四時不可相干也¶
四政者不可以易處也猶四時不可易處也故慶賞罰
<pb:KR1e0122_WYG_013-2a>
刑有不行於其正處者春秋譏也¶
　　人副天數第五十六(案此篇首他本闕/三百九十六字)¶
天徳施地徳化人徳義天氣上地氣下人氣在其間春<md:KR1e0122_SBCK_013-2a>¶生夏長百物以興秋殺冬收百物以藏故莫精於氣莫¶
富於地莫神於天天地之精所以生物者莫貴於人人¶
受命乎天也故超然有以倚物疢疾莫能為仁義唯人¶
獨能為仁義物疢疾莫能偶天地唯人獨能偶天地人¶
有三百六十節偶天之數也形體骨肉偶地之厚也上
<pb:KR1e0122_WYG_013-2b>
有耳目聰明日月之象也體有空竅理脈川谷之象也¶
心有哀樂喜怒神氣之類也觀人之體一何高物之甚¶
而類於天也物旁折取天之隂陽以生活耳而人乃爛¶
然有其文理是故凡物之形莫不伏從旁折天地而行<md:KR1e0122_SBCK_013-2b>¶人猶題直立端尚正正當之是故所取天地少者旁折¶
之所取天地多者正當之此見人之絶於物而參天地¶
是故人之身首□(原註/音分)員象天容也髪象星辰也耳目¶
戾戾象日月也鼻口呼吸象風氣也胸中達知象神明
<pb:KR1e0122_WYG_013-3a>
也腹胞實虛象百物也百物者最近地故要以下地也¶
天地之象以要為帯頸以上者精神尊嚴明天類之状¶
也頸而下者豐厚卑辱土壤之比也足布而方地形之¶
象也是故禮帯置紳必直其頸以别心也帯而上者盡¶
為陽帯而下者盡為隂各其分陽天氣也隂地氣也(案/他)<md:KR1e0122_SBCK_013-3a>¶(本以上/俱闕)故隂陽之動使人足病喉痺起則地氣上為雲¶
雨而象亦應之也天地之符隂陽之副常設於身身猶¶
天也數與之相參故命與之相連也天以終嵗之數成
<pb:KR1e0122_WYG_013-3b>
人之身故小節三百六十六副日數也大節十二分副¶
月數也内有五藏副五行數也外有四肢副四時數也¶
乍視乍暝副晝夜也乍剛乍柔副冬夏也乍哀乍樂副¶
隂陽也心有計慮副度數也行有倫理副天地也此皆¶
暗膚(案他本/膚作慮)著身與人俱生比而偶之弇合于其可數¶
也副數不可數者副類皆當同而副天一也是故陳其<md:KR1e0122_SBCK_013-3b>¶有形以著其無形者拘其可數者以此言道之亦宜以¶
類相應猶其形也以數相中也
<pb:KR1e0122_WYG_013-4a>
　　同類相動第五十七¶
今平地注水去燥就濕均薪施火去濕就燥百物其去¶
所與異而從其所與同故氣同則㑹聲比則應其騐皦¶
然也試調琴瑟而錯之鼓其宫則他宫應之鼔其商而¶
他商應之五音比而自鳴非有神其數然也美事召美¶
類惡事召惡類類之相應而起也如馬鳴則馬應之帝¶
王之將興也其美祥亦先見其將亡也妖孽亦先見物<md:KR1e0122_SBCK_013-4a>¶故以類相召也故以龍致雨以扇逐暑軍之所處以&KR0068;
<pb:KR1e0122_WYG_013-4b>
楚美惡皆有從來以為命莫知其處所天將隂雨人之¶
病故為之先動是隂相應而起也天將欲隂雨又使人¶
欲睡臥者隂氣也有憂亦使人臥者是隂相求也有喜¶
者使人不欲臥者是陽相索也水得夜益長數分東風¶
而酒湛溢病者至夜而疾益甚雞至幾明皆鳴而相薄¶
其氣益精故陽益陽而隂益隂陽隂之氣固可以類相¶
益損也天有隂陽人亦有隂陽天地之隂氣起而人之¶
隂氣應之而起人之隂氣起而天之隂氣亦宜應之而<md:KR1e0122_SBCK_013-4b>¶
<pb:KR1e0122_WYG_013-5a>
起其道一也明於此者欲致雨則動隂以起隂欲止雨¶
則動陽以起陽故致雨非神(案他本神/誤作初)也而疑於神者¶
其理微妙也非獨隂陽之氣可以類進退也雖不祥禍¶
福所從生亦由是也無非己先起之而物以類應之而¶
動者也故聰明聖神内視反聴言為明聖内視反聴故¶
獨明聖者知其本心皆在此耳故琴瑟報彈其宫他宫¶
自鳴而應之此物之以類動者也其動以聲而無形人¶
不見其動之形則謂之自鳴也又相動無形則謂之自
<pb:KR1e0122_WYG_013-5b>
然其實非自然也有使(案他本下/有人字)之然者矣物固有實<md:KR1e0122_SBCK_013-5a>¶使之其使之無形尚書傳言周將興之時有大赤烏銜¶
榖之種而集王屋之上者武王喜諸大夫皆喜周公曰¶
茂哉茂哉天之見此以勸之也恐恃之¶
　　五行相勝第五十八¶
木者司農也司農為姦朋黨比周以蔽主明退匿賢士¶
絶滅公卿教民奢侈賓客交通不勸田事博戲鬭雞走¶
狗弄馬長幼無禮大小相虜並為寇賊横恣絶理司徒
<pb:KR1e0122_WYG_013-6a>
誅之齊桓是也行霸任兵侵蔡蔡潰遂伐楚楚人降伏¶
以安中國木者君之官也夫木者農也農者民也不順<md:KR1e0122_SBCK_013-5b>¶如叛則命司徒誅其率正矣故曰金勝木¶
火者司馬也司馬為讒反言易辭以譖愬人内離骨肉¶
之親外疎忠臣賢聖旋亡讒邪日昌魯上大夫季孫是¶
也專權擅勢薄國威徳反以怠惡譖愬其羣臣劫惑其¶
君孔子為魯司寇據義行法季孫自消墮費郈城兵甲¶
有差夫火者大朝有讒邪熒惑其君執法誅之執法者
<pb:KR1e0122_WYG_013-6b>
水也故曰水勝火(案他本脱曰/水勝火四字)¶
土者君之官也其相司營司營(案他本脱下/司營二字)為神主所¶
為皆曰可主所言皆曰善讇順主指聴從為比進主所<md:KR1e0122_SBCK_013-6a>¶善以快主意䧟主以邪導主不義大為宫室多為臺榭¶
雕文刻鏤五色成光賦斂無度以奪民財多發徭役以¶
奪民時作事無極以奪民力百姓愁苦叛去其國楚靈¶
王是也作乾谿之臺三年不成百姓罷弊而叛及(案他/本及)¶
(作/反)其身弑夫土者君之官也君太奢侈過土失(案他本/失誤作)
<pb:KR1e0122_WYG_013-7a>
(大/)禮民叛矣其民叛其君窮矣故曰木勝土¶
金者司徒也司徒為賊内得於君外驕軍士專權擅勢¶
誅殺無罪侵伐暴虐攻戰妄取令不行禁不止將率不¶
親士卒不使兵弱地削令君有恥則司馬誅之楚殺其<md:KR1e0122_SBCK_013-6b>¶司徒得臣是也得臣數戰破敵内得於君驕蹇不䘏其¶
下卒不為使當敵而弱以危楚國司馬誅之金者司徒¶
司徒弱不能使士衆則司馬誅之故曰火勝金¶
水者司寇也司寇為亂足恭小謹巧言令色聴謁受賂
<pb:KR1e0122_WYG_013-7b>
阿黨不平慢令急誅誅殺無罪則司營誅之營蕩是也¶
為齊司寇太公封於齊問為(案他本/為作焉)以治國之要營蕩¶
對曰任仁義而已太公曰任仁義奈何營蕩對曰仁者¶
愛人義者尊老太公曰愛人尊老奈何營蕩對曰愛人¶
者有子不食其力尊老者妻長而夫拜之太公曰寡人<md:KR1e0122_SBCK_013-7a>¶欲以仁義治齊今子以仁義亂齊寡人立而誅之以定¶
齊國夫水者執法司寇也執法附黨不平依法刑人則¶
司營誅之故曰土勝水
<pb:KR1e0122_WYG_013-8a>
　　五行相生第五十九¶
天地之氣合而為一分為隂陽判為四時列為五行行¶
者行也其行不同故謂之五行五行者五官也比相生¶
而間相勝也故謂治逆之則亂順之則法¶
東方者木農之本司農尚仁進經術之士道之以帝王¶
之路將順其美匡救其惡執規而生至温潤下(案他本/下誤作)<md:KR1e0122_SBCK_013-7b>¶(不/)知地形肥饒美惡立事生則因地之宜召公是也親¶
入南畆之中觀民墾草發淄耕種五榖積蓄有餘家給
<pb:KR1e0122_WYG_013-8b>
人足倉庫充實司馬食榖司馬本朝也本朝者火也故¶
曰木生火¶
南方者火也本朝司馬尚智進賢聖之士上知天文其¶
形兆未見其萌芽未生昭然獨見存亡之機得失之要¶
治亂之源豫禁未然之前執矩而長至忠厚仁輔翼其¶
君周公是也成王幼弱周公相誅管叔蔡叔以定天下¶
天下既寧以安君官者司營司營者土也故曰火生土<md:KR1e0122_SBCK_013-8a>¶中央者土君官也司營尚信卑身賤體夙興夜寐稱述
<pb:KR1e0122_WYG_013-9a>
徃古以厲主(案他本主/誤作生)意明見成敗微諫納善防滅其¶
惡絶原塞隟執繩而制四方至忠厚信以事(案他本以/字在信字)¶
(上脱/事字)其君據義割恩太公是也應天因時之化威武强¶
禦以成大理者司徒也司徒者金也故曰土生金¶
西方者金大理司徒也司徒尚義臣死君而衆人死父¶
親有尊卑位有上下各死其事事不踰矩執權而伐兵¶
不苟克取不苟得義而後行至亷而威質直剛毅子咠¶
(原註疑/是胥字)是也伐有罪討不義是以百姓附親邊境安寧<md:KR1e0122_SBCK_013-8b>¶
<pb:KR1e0122_WYG_013-9b>
寇賊不發邑無獄訟則親安執法者司寇也司寇者水¶
也故曰金生水¶
北方者水執法司寇也司寇尚禮君臣有位長幼有序¶
朝廷有爵鄉黨以齒升降揖讓般伏拜謁折旋中矩立¶
而罄折拱則抱鼓執衡而藏至清亷平賂(案他本賂/誤作路)遺¶
不受請謁不聴據法聴訟無有所阿孔子是也為魯司¶
寇㫁獄屯屯與衆共之不敢自專是死者不恨生者不¶
怨百工維時以成器械器械既成以給司農司農者田
<pb:KR1e0122_WYG_013-10a>
官也田官者木故曰水生木<md:KR1e0122_SBCK_013-9a>¶　　五行逆順第六十¶
木者春生之性農之本也勸農事無奪民時使民嵗不¶
過三日行什一之税進經術之士誕羣禁出輕繫去稽¶
留除桎梏開閉闔通障塞恩及草木則樹木華美而朱¶
(案他本/朱作諸)草生恩及鱗蟲則魚大為鱣鯨不見羣龍下如¶
人君出入不時走狗試馬馳騁不反宫室好媱樂飲酒¶
沈湎縱恣不顧政治事多發役以奪民時作謀増税(案/他)
<pb:KR1e0122_WYG_013-10b>
(本税誤/作瑞)以奪民財民病疥搔温體足胻(原註/去聲)痛咎及於¶
木則茂木枯槁工匠之輪多傷敗毒水渰羣漉陂如魚<md:KR1e0122_SBCK_013-9b>¶咎及鱗(案他本無/及鱗二字)蟲則魚不為羣龍深藏鯨出見¶
火者夏成長本朝也舉良賢進茂才官得其能任得其¶
力賞有功封有徳出貨財振困乏正封疆使四方恩及¶
於人(案他本/人作火)則火順人而甘露降恩及羽蟲則飛鳥大¶
為黄鵠出見鳯凰翔如人君惑於讒邪内離骨肉外疎¶
忠臣至殺世子誅殺不辜逐忠臣以妾為妻棄法令婦
<pb:KR1e0122_WYG_013-11a>
妾為政賜予不當則民病血壅腫目不明咎及於火則¶
大旱必有火災摘巢採鷇咎及羽蟲則飛鳥不為冬應¶
不來梟鴞羣鳴鳯凰高翔<md:KR1e0122_SBCK_013-10a>¶土者夏中成熟百種君之官循宫室之制謹夫婦之别¶
加親戚之恩恩及土則五榖成而嘉禾興恩及倮蟲則¶
百姓親附城郭充實賢聖皆遷仙人降如人君好媱佚¶
妻妾過度犯親戚侮父兄欺罔百姓大為臺榭五色成¶
光雕文刻鏤則民病心腹宛黄舌爛痛咎及於土則五
<pb:KR1e0122_WYG_013-11b>
榖不成暴虐妄誅咎及倮蟲倮蟲不為百姓叛去賢聖¶
放亡¶
金者秋殺氣之始也建立旗皷杖(案他本杖字誤/移在誅字下)把旄¶
鉞以誅賊殘禁暴虐安集故動衆興師必應義理出則<md:KR1e0122_SBCK_013-10b>¶祠(案他本祠/誤作伺)兵入則振旅以閑(案他本閑/誤作咸)習之因(案他/本因)¶
(作/困)於彼狩存不忘亡安不忘危修城郭繕牆垣審羣禁¶
飭兵甲警百官誅不法恩及於金石則凉風出恩及於¶
毛蟲則走獸大為麒麟至如人君好戰侵陵諸侯貪城
<pb:KR1e0122_WYG_013-12a>
邑之賂輕百姓之命則民病喉欬𠻳筋攣鼻仇塞咎及¶
於金則鑄化凝滯凍堅不成四面張網焚林而獵咎及¶
毛蟲則走獸不為白虎妄搏麒麟遠去¶
水者冬藏至隂也宗廟祭祀之始敬四時之祭禘祫昭¶
穆之序天子祭天諸侯祭土閉門閭大搜索㫁刑罰執<md:KR1e0122_SBCK_013-11a>¶當罪飭闗梁禁外徒恩及於水則醴泉出恩及介蟲則¶
黿鼉大為靈龜出如人君簡宗廟不禱祀廢祭祀執法¶
不順逆天時則病流腫水張痿痺孔竅不通咎及於水
<pb:KR1e0122_WYG_013-12b>
霧氣㝠㝠必有大水水為民害咎及介蟲則龜深藏黿¶
鼉呴(案他本/呴作呁)¶
　　治水五行第六十一¶
日冬至七十二日木用事其氣燥濁而清七十二日火¶
用事其氣慘陽而赤七(案他本七/誤作也)十二日土用事其氣¶
濕(案他本/濕作温)濁而黄七十二日金用事其氣慘淡而白七<md:KR1e0122_SBCK_013-11b>¶十二日水用事其氣清寒而黒七十二日復得木木用¶
事則行柔惠誕羣禁至於立春出輕繫去稽留除桎梧
<pb:KR1e0122_WYG_013-13a>
開門闔通障塞存幼孤矜寡獨無伐木火用事則正封¶
疆循田疇至于立夏舉賢良封有徳賞有功出使四方¶
無縱火土用事則養長老存幼孤矜寡獨賜孝悌施恩¶
澤無興土功金用事則修城郭繕牆垣審羣禁飭甲兵¶
警百官誅不法存長老無焚金石水用事則閉門閭大¶
搜索㫁刑罰執當罪飭梁闗禁外陡(案他本/陡作徒)無決池隄¶
　
　
<pb:KR1e0122_WYG_013-13b>
　
　
　
　
　
　
　
　春秋繁露卷十三
