# -*- mode: mandoku-view -*-
#+TITLE: 春秋繁露
#+DATE: 2015-09-23 09:40:46
#+PROPERTY: JUAN 1


<md:KR1e0122_SBCK_001-1a>¶
<pb:KR1e0122_WYG_001-1a>
欽定四庫全書
　春秋繁露卷一¶
　　　　　　　　　　　　漢　董仲舒¶　撰
　　楚莊王第一¶
楚莊王殺陳夏徴舒春秋貶其文不予專討也靈王殺¶
齊慶封而直稱楚子何也曰莊王之行賢而徴舒之罪¶
重以賢君討重罪其於人心善若不貶孰知其非正經¶
春秋常於其嫌得者見其不得也是故齊桓不予專地
<pb:KR1e0122_WYG_001-1b>
而封晉文不予致王而朝楚莊弗予專殺而討三者不¶
得則諸侯之得殆(原註恐/是不待)貶(案他本/貶作此)矣此楚靈之所以<md:KR1e0122_SBCK_001-1b>¶稱子而討也春秋之辭多所况是文約而法明也問者¶
曰不予諸侯之專封復見於陳蔡之滅不予諸侯之專¶
討獨不復見慶封之殺何也曰春秋之用辭已明者去¶
之未明者著之今諸侯之不得專討固已明矣而慶封¶
之罪未有所見也故稱楚子以霸討之著其罪之宜死¶
以為天下大禁曰人臣之行貶主之位亂國之臣雖不
<pb:KR1e0122_WYG_001-2a>
簒殺其罪皆宜死比於此其云爾也¶
春秋曰晉伐鮮虞奚惡乎晉而同夷狄也曰春秋尊禮¶
而重信信重於地禮尊於身何以知其然也宋伯姬恐<md:KR1e0122_SBCK_001-2a>¶不(原註恐不/一作疑)禮而死於火齊桓公疑信而虧其地春秋¶
賢而舉之以為天下法曰禮而信禮無不答施無不報¶
天之數也今我君臣同姓適女女無良心禮以不答有¶
恐畏我何其不夷狄也公子慶父之亂魯危殆亡而齊¶
桓安(案他本/安作公)之於彼無親尚來憂我如何與同姓而殘
<pb:KR1e0122_WYG_001-2b>
賊遇我詩云宛彼鳴鳩翰飛戾天我心憂傷念彼先人¶
明發不寐有懷二人人皆有此心也今晉文不以其同¶
姓憂我而彊大厭我我心望焉故言之不好謂之晉而¶
已是婉辭也問者曰晉惡而不可親公徃而不敢至乃<md:KR1e0122_SBCK_001-2b>¶人情耳君子何恥而稱公有疾也曰惡無故自來君子¶
不恥内省不疚何憂何懼(案他本何/懼作於志)是已矣今春秋恥¶
之者昭公有以取之也臣凌其君始於文而甚於昭公¶
受亂陵夷而無懼惕之心囂囂然輕詐妄討(案他本/討作對)犯
<pb:KR1e0122_WYG_001-3a>
大禮而取同姓接不義而重自輕也人之言曰國家治¶
則四鄰賀國家亂則四鄰散是故季孫專其位而大國¶
莫之正出走八年死乃得歸身亡子危困之至也君子¶
不恥其困而恥其所以窮昭公雖逢此時苟不取同姓¶
詎至於是雖取同姓能用孔子自輔亦不至如是時難<md:KR1e0122_SBCK_001-3a>¶而治簡行枉而無救是其所以窮也春秋分十二世以¶
為三等有見有聞有傳聞有見三世有聞四世有傳聞¶
五世故哀定昭君子之所見也襄成文宣君子之所聞
<pb:KR1e0122_WYG_001-3b>
也僖閔莊桓隱君子之所傳聞也所見六十一年所聞¶
八十五年所傳聞九十六年於所見微其辭於所聞痛¶
其禍於傳聞殺其恩與情俱也是故逐季氏而言又雩¶
微其辭也子赤殺弗忍言日痛其禍也子般殺而書乙¶
未殺其恩也屈伸之志詳畧之文皆應之吾以其近近¶
而遠遠親親而疎疎也亦知其貴貴而賤賤重重而輕<md:KR1e0122_SBCK_001-3b>¶輕也有知其厚厚而薄薄善善而惡惡也有知其陽陽¶
而隂隂白白而黒黒也百物皆有合偶偶之合之仇之
<pb:KR1e0122_WYG_001-4a>
匹之善矣(案他本/矣作也)詩云威儀抑抑徳音秩秩無怨無惡¶
率由羣匹此之謂也然則春秋義之大者也得一端而¶
博達之觀其是非可以得其正法視其温辭可以知其¶
塞怨是故於外道而不顯於内諱而不隱(案此下他本/有於尊亦然)¶
(四/字)於賢亦然此其别内外差賢不肖而等尊卑也義不¶
訕上智不危身故遠者以義諱近者以智畏畏與義兼¶
則世逾(原註一/作愈)近而言逾謹矣此定哀之所以微其辭<md:KR1e0122_SBCK_001-4a>¶以故用則天下平不用則安其身春秋之道也春秋之
<pb:KR1e0122_WYG_001-4b>
道奉天而法古是故雖有巧手弗修規矩不能正方圓¶
雖有察耳不吹六律不能定五音雖有知心不覽(案他/本覽)¶
(作/覺)先王不能平天下然則先王之遺道亦天下之規矩¶
六律已故聖者法天賢者法聖此其大數也得大數而¶
治失大數而亂此治亂之分也所聞天下無二道故聖¶
人異治同理也古今通達故先賢傳其法於後世也春¶
秋之於世事也善復古譏易常欲其法先王也然而介¶
以一言曰王者必改制自僻者得此以為辭曰古苟可<md:KR1e0122_SBCK_001-4b>¶
<pb:KR1e0122_WYG_001-5a>
循先王之道何莫相因世迷是聞以疑正道而信邪言¶
甚可患也答之曰人有聞諸侯之君射貍首之樂者於¶
是自㫁貍首縣而射之曰安在於樂也此聞其名而不¶
知其實者也今所謂新王必改制者非改其道非變其¶
理受命於天易姓更王非繼前王而王也若一因前制¶
修故業而無有(案他本/脱有字)所改是與繼前王而王者無以¶
别受命之君天之所大顯也事父者承意事君者儀志¶
事天亦然今天大顯已物襲所代而率與同則不顯不
<pb:KR1e0122_WYG_001-5b>
明非天志故必徙居處更稱號改正朔易服色者無他<md:KR1e0122_SBCK_001-5a>¶焉不敢不順天志而明自顯也若其大綱人倫道理政¶
治教化習俗文義盡如故亦何改哉故王者有改制之¶
名無易道之實孔子曰無為而治者其舜乎言其主堯¶
之道而已此非不易之效與問者曰物改而天受顯矣¶
其必更作樂何也曰樂異乎是制為應天改之樂為應¶
人作之彼之所授命者必民之(案他本/無之字)所同樂也是故¶
大改制於初所以明天命也更作樂於終所以見天功
<pb:KR1e0122_WYG_001-6a>
也緣天下之所新樂而為之文曲且以和政且以興徳¶
天下未徧(案他本/徧作偏)合和王者不虛作樂樂者盈於内而<md:KR1e0122_SBCK_001-5b>¶動發於外者也應其治時制禮作樂以成之成者本末¶
質文皆以具矣是故作樂者必反天下之所始樂於己¶
以為本舜時民樂其昭堯之業也故韶韶者昭也禹之¶
時民樂其三聖相繼故夏夏者大也湯之時民樂其救¶
之於患害也故頀頀者救也文王之時民樂其興師征¶
伐也故武武者伐也四者天下同樂之(案同樂之三字/他本作之同樂)
<pb:KR1e0122_WYG_001-6b>
一也其所同樂之端不可一也作樂之法必反本之所¶
樂所樂不同事樂安得不世異是故舜作韶而禹作夏¶
湯作頀而文王作武四樂(案他本/樂作代)殊名則各順其民始<md:KR1e0122_SBCK_001-6a>¶樂於己也吾見其效矣詩云文王受命有此武功既伐¶
于崇作邑于豐樂之風也又曰王赫斯怒爰整其旅當¶
是時紂為無道諸侯大亂民樂文王之怒而詠歌之也¶
周人徳已洽天下反本以為樂謂之大武言民所始樂¶
者武也云爾故凡樂者作之於終而名之以始重本之
<pb:KR1e0122_WYG_001-7a>
義也由此觀之正朔服色之改受命應天制禮作樂之¶
異人心之動也二者離而復合所為一也¶
　　玉杯第二¶
春秋譏文公以喪娶難者曰喪之法(案之法二字/他本作者月)不過<md:KR1e0122_SBCK_001-6b>¶三年三年之喪二十五月今按經文公乃四十一月乃¶
(原註一/作方)娶娶時無喪出其法也矣何以謂之喪娶曰春¶
秋之論事(案此下原本/重一事字)莫重乎志今娶必納幣納幣之¶
月在喪分故謂之喪娶也且文公以秋祫祭以冬納幣
<pb:KR1e0122_WYG_001-7b>
皆失於大蚤春秋不譏其前而顧譏其後必以三年之¶
喪肌膚之情也雖從俗而不能終猶宜未平於心今全¶
無悼遠之志反思念娶事是春秋之所甚疾也故譏不¶
出三年於首而已譏以喪娶也不别先後賤其無人心¶
也縁此以論禮禮之所重者在其志志敬而節具則君<md:KR1e0122_SBCK_001-7a>¶子予之知禮志和而音雅則君子予之知樂志哀而居¶
約則君子予之知喪故曰非虛加之重志之謂也志為¶
質物為文文著於質質不居文文安施質質文兩備然
<pb:KR1e0122_WYG_001-8a>
後其禮成文質偏行不得有我爾之名俱不能備而偏¶
行之寧有質而無文雖弗予能禮尚少善之介葛盧來¶
是也有文無質非直不予乃少惡之謂州公寔來是也¶
然則春秋之序道也先質而後文右志而左物故曰(案/他)¶
(本脱故/曰二字)禮云禮云玉帛云乎哉推而前之亦宜曰朝云¶
朝云辭令云乎哉樂云樂云鐘鼓云乎哉引而後之亦<md:KR1e0122_SBCK_001-7b>¶宜曰喪云喪云衣服云乎哉是故孔子立新王之道明¶
其貴志以反和見其好誠以滅偽其有繼周之弊故若
<pb:KR1e0122_WYG_001-8b>
此也¶
春秋之法以人隨君以君隨天曰縁民臣之心不可一¶
日無君一日不可無君而猶三年稱子者為君心之未¶
當立也此非以人隨君耶孝子之心三年不當三年不¶
當而踰年即位者與天數俱終始也此非以君隨天耶¶
故屈民而伸君屈君而伸天春秋之大義也¶
春秋論十二世之事人道浹而王道備法布二百四十<md:KR1e0122_SBCK_001-8a>¶二年之中相為左右以成文采其居參錯非襲古也是
<pb:KR1e0122_WYG_001-9a>
故論春秋者合而通之緣而求之伍其比隅(案他本/隅作偶)其¶
類覽其緒屠其贅是以人道(案他本/道作心)浹而王法立以為¶
不然今夫天子踰年即位諸侯於封内三年稱子皆不¶
在經也而操之與在經無以異非無其辨也有所見而¶
經安受其贅也故能以比貫類以辨付贅者大得之矣¶
人受命於天有善善惡惡之性可養而不可改可豫而¶
不可去若形體之可肥臞而不可得革也是故雖有至¶
賢能為君親含容其惡不能為君親令無惡書曰厥辟<md:KR1e0122_SBCK_001-8b>¶
<pb:KR1e0122_WYG_001-9b>
不辟去厥祗事親亦然皆忠孝之極也非至賢安能如¶
是父不父則子不子君不君則臣不臣耳文公不能服¶
喪不時奉祭倒序以不三年(案倒序以不三年/他本作不以三年)又以喪¶
娶娶於大夫以卑宗廟亂其羣祖以逆先公小善無一¶
而大惡四五故諸侯弗予命大夫弗為使是惡惡之徵¶
不臣之效也出侮於外入奪於内無位之君也孔子曰¶
政逮於大夫四世矣蓋自文公以來之謂也¶
君子知在位者之不能以(案以字他/本誤作在)惡服人也是故簡
<pb:KR1e0122_WYG_001-10a>
六藝以贍養之詩書序其志禮樂純其美易春秋明其<md:KR1e0122_SBCK_001-9a>¶知六學皆大而各有所長詩道志故長於質禮制節故¶
長於文樂詠徳故長於風書著功故長於事易本天地¶
故長於數春秋是非故長於治人能兼得其所長而不¶
能偏舉其詳也故人主大節則知闇大博則業厭二者¶
異失同貶其傷必至不可不察也是故善為師者既美¶
其道有慎其行齎(案齎他/本作齊)時蚤晚任多少適疾徐造而¶
勿趨稽而勿苦省其所為而成其所湛(音/耽)故力不勞而
<pb:KR1e0122_WYG_001-10b>
身大成此之謂聖化吾取之¶
春秋之好微與其貴志也春秋修本末之義達變故之<md:KR1e0122_SBCK_001-9b>¶應通生死之志遂人道之極者也是故君殺賊討則善¶
而書其誅若莫之討則君不書葬而賊不復見矣不書¶
葬以為無臣子也賊不復見以其宜滅絶也今趙盾弑¶
君四年之後别牘(案牘字原本他本俱誤作獨/今據黄氏日鈔所引改正)復見非¶
春秋之常辭也古今之學者異而問之曰是弑君何以¶
復見猶曰賊未討何以書葬何以書葬者不宜書葬也
<pb:KR1e0122_WYG_001-11a>
而書葬何以復見者亦不宜復見也而復見二者同貫¶
不得不相若也盾之復見直以赴問而辨不親弑非不¶
當誅也則亦不得不謂悼公之書葬直以赴問而辨當<md:KR1e0122_SBCK_001-10a>¶故(案他本/故作誅)弑亦不當罪也若是則春秋之説亂矣豈可¶
法哉故貫比而論是非雖難悉得其義一也今誅盾無¶
傳弗誅無傳不交無傳以比言之法論也無比而處之¶
誣辭也今視其比皆不當死何以誅之春秋赴問數百¶
應問數千同留經中憣(案他本/憣作繙)援比類以發其端卒無
<pb:KR1e0122_WYG_001-11b>
妄言而得應於傳者今使外賊不可誅故皆復見而問¶
曰此復見何也言莫妄於是何以得應乎故吾以其得¶
應知其問之不妄以其問之不妄知盾之獄不可不察¶
也夫名為弑父而實免罪者已有之矣亦有名為弑君<md:KR1e0122_SBCK_001-10b>¶而罪不誅者逆而罪(案他本/罪作距)之不若徐而味之且吾語¶
盾有本詩云他人有心予忖度之此言物莫無鄰察視¶
其外可以見其内也今按盾事而觀其心愿而不刑合¶
而信之非篡弑之鄰也按盾辭號乎天苟内不誠安能
<pb:KR1e0122_WYG_001-12a>
如是(案他本下/衍一是字)故訓其終始無弑之志挂惡謀者過在¶
不遂去罪在不討賊而已臣之宜為君(案此下他/本有之字)討賊¶
也猶子之宜為父嘗藥也子不嘗藥故加之弑父臣不¶
討賊故加之弑君其意一也所以示天下廢臣子之節¶
其惡之大若此也故盾之不討賊為弑君也與子之不<md:KR1e0122_SBCK_001-11a>¶甞藥為弑父無以異盾不宜誅以此參之問者曰夫謂¶
之弑而有不誅其論難知(案他本/知作之)非衆(案他本/衆作董)之所能¶
見也故赦子之罪以傳明之盾不誅無傳何也曰(案他/本脱)
<pb:KR1e0122_WYG_001-12b>
(曰/字)世亂義廢背上不臣篡弑覆君者多而有明大惡之¶
誅誰言其誅故晉趙盾楚公子比皆不誅之文而弗為¶
傳弗欲明之心也問者曰人弑其君重(案他本/重作者)卿在而¶
弗能討者(案他本/無者字)非一國也靈公弑趙盾不在不在之¶
與在惡有薄厚春秋責在而不討賊者弗繫臣子爾也¶
責不在而不討賊者乃加弑焉何其責厚惡之薄薄惡<md:KR1e0122_SBCK_001-11b>¶之厚也曰春秋之道視人所惑為立説以大明之今趙¶
盾(案他本/脱盾字)賢而不遂於理皆見其善莫知其罪故因其
<pb:KR1e0122_WYG_001-13a>
所賢而加之大惡繫之重責使人湛思而自省悟以反¶
道曰吁臣君之大義父子之道乃至乎此此所由惡薄¶
而責之厚也他國不討賊者諸斗筲之民何足數哉弗¶
繫人數而已此所由惡厚而責薄也傳曰輕為重重為¶
輕非是之謂乎故公子比嫌可以立趙盾嫌無臣責許¶
止嫌無子罪春秋為人不知惡而恬行不備也是故重¶
累責之以矯枉世而直之矯者不過其正弗能直知此<md:KR1e0122_SBCK_001-12a>¶而義畢矣<md:KR1e0122_SBCK_001-12b>¶
<pb:KR1e0122_WYG_001-13b>
　
　
　
　
　
　
　
　春秋繁露卷一
