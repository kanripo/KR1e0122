# -*- mode: mandoku-view -*-
#+TITLE: 春秋繁露
#+DATE: 2015-09-23 09:40:46
#+PROPERTY: LASTPB  <md:KR1e0122_SBCK_006-1a>
#+PROPERTY: JUAN 7

¶
<md:KR1e0122_SBCK_007-1a>¶
<pb:KR1e0122_WYG_007-1a>
欽定四庫全書
　春秋繁露卷七¶
　　　　　　　　　　　　漢　董仲舒　撰¶
　　考功名第二十一¶
考績之法考其所積也天道積聚衆精以為光聖人積¶
聚衆善以為功故日月之明非一精之光也聖人致太¶
平非一善之功也明所從生不可為源善所從出不可¶
為端量勢立權因事制義故聖人之為天下興利也其
<pb:KR1e0122_WYG_007-1b>
猶春氣之生草也各因其生小大而量其多少其為天¶
下除害也若川瀆之瀉於海也各順其勢傾側而制於<md:KR1e0122_SBCK_007-1b>¶南北故異孔而同歸殊施而鈞徳其趣於興利除害一¶
也是以興利之要在於致之不在於多少除害之要在¶
於去之不在於南北考績絀陟計事除廢(原註一/作費)有益¶
者謂之公無益者謂之煩擥(案擥他/本作挈)名責實不得虛言¶
有功者賞有罪者罰功盛者賞顯罪多者罰重不能致¶
功雖有賢名不予之賞官職不廢雖有愚名不加之罰
<pb:KR1e0122_WYG_007-2a>
賞罰用於實不用於名賢愚在於質不在於文故是非¶
不能混(原註一作詐/竒不能枉)喜怒不能傾姦軌不能弄(原註一/作算)¶
萬物各得其真(原註一/作貴非)則百官勸職爭進其功<md:KR1e0122_SBCK_007-2a>¶考試之法大者緩小者急貴者舒而賤者促諸侯月試¶
其國州伯時試其部四試而一考天子嵗試天下三試¶
而一考前後三考而絀陟命之曰計考試之法合其爵¶
禄并其秩積其日陳其實計功量罪以多除少以為名¶
定實先内弟(案弟古第字/他本誤作定)之其先比二三分以為上中
<pb:KR1e0122_WYG_007-2b>
下以(案以字他本誤移/在然後二字下)考進退然後外集通名曰進退¶
増減多少有率為第九分三三列之亦有上中下以為¶
一最五為中九為殿有餘歸之於中中而上者有得中¶
而下者有員得少者以一益之至於四員多者以四減<md:KR1e0122_SBCK_007-2b>¶之至於一皆逆行三四十二而成於計得滿計者絀陟¶
之次次每計各逐(案逐他/本作遂)其第以通來數初次再計次¶
次四計各不失故第而亦滿計絀陟之¶
初次再計謂上第二也次次四計謂上第三也九年為
<pb:KR1e0122_WYG_007-3a>
一第二得九并去其六為置三第六六得等為置二并¶
中者得三盡去之并三三計得六并得一計得六此為¶
四計也絀者亦然¶
　　通國身第二十二¶
氣之清者為精人之清者為賢治身者以積精為寶治<md:KR1e0122_SBCK_007-3a>¶國者以積賢為道身以心為本國以君為主精積於其¶
本則血氣相承受賢積於其主則上下相制使(案此下/他本複)¶
(衍一/使字)血氣相承受則形體無所苦上下相制使則百官
<pb:KR1e0122_WYG_007-3b>
各得其所形體無所苦然後身可得而安也百官各得¶
其所然後國可得而守也夫欲致精者必虛靜其形欲¶
致賢者必卑謙其身形靜志虛者氣精之所趣也謙尊¶
自卑者仁賢之所事也故治身者務執虛靜以致精治¶
國者務盡卑謙以致賢能致精則合明而壽仁(案他本/無仁字)¶
能致賢則徳澤洽而國太平<md:KR1e0122_SBCK_007-3b>¶　　三代改制質文第二十三¶
春秋曰王正月傳曰王者孰謂謂(案下謂字他本誤/移在文王也下)文
<pb:KR1e0122_WYG_007-4a>
王也曷為先言王而後言正月王正月也何以謂之王¶
正月曰王者必受命而後王王者必改正朔易服色制¶
禮樂一統於天下所以明易姓非繼仁通以己受之於¶
天也王者(案他本/無者字)受命而王制此月以應變故作科以¶
奉天地故謂之王正月也王者改制作科奈何曰當十¶
二色歴各法而正色逆數三而復絀三之前曰五帝帝¶
迭首一色順數五帝相復禮樂各以其法象其宜順數<md:KR1e0122_SBCK_007-4a>¶四而相復咸作國號遷宫邑易官名制禮作樂故湯受
<pb:KR1e0122_WYG_007-4b>
命而正應天變夏作殷號時正曰綂故親夏虞絀唐謂¶
之帝堯以神農為赤帝作宫邑於下洛之陽名相宫曰¶
尹(原註一作名/相曰宫尹)爵謂之帝舜軒轅曰黄帝推神農以為¶
九皇作宫邑於豐名相宫曰宰作武樂制文禮以奉天¶
武王受命作宫邑於鄗制爵五等作象樂繼文以奉天¶
周公輔成王受命作宫於洛陽成文武之制作汋樂以¶
奉天殷湯之後稱邑示天之變反命故天子命無常唯¶
命是徳慶故春秋應天作新王之事時王黒統正魯尚<md:KR1e0122_SBCK_007-4b>¶
<pb:KR1e0122_WYG_007-5a>
黒絀夏親周故宋樂宜親招武故以虞録親樂制宜商¶
合伯子男為一等然則其畧説奈何曰三正以黒統初¶
正日月朔於營室斗建寅天統氣始通化物物見萌達¶
其色黒故朝正服黒首服藻黒(案黒他本/誤作首)正路輿質黒¶
馬黒大節緩幘尚黒旗黒大寶玉黒郊牲黒犧牲角卵¶
冠於阼昏禮逆於庭喪禮殯於東階之上祭黒牲薦尚¶
肝樂器黒質法不刑有懷在新産是月不殺聴(案聴字/下他本)¶
(衍一/法字)朔廢刑發徳(案發徳他本/誤作法徳)具存二王之後也親赤
<pb:KR1e0122_WYG_007-5b>
統故日分平明平明朝正正白統奈何曰正白統者歴<md:KR1e0122_SBCK_007-5a>¶正日月朔於虛斗建丑天統氣始蜕化物物始芽其色¶
白故朝正服白首服藻白正路輿質白馬白大節緩幘¶
尚白旗白大寶玉白郊牲白犧牷(案牷他/本作牲)角繭冠於堂¶
昏禮逆於堂喪事殯於楹柱之間祭牲白牲薦尚肺樂¶
器白質法不刑有身懷任是月不殺聴朔廢刑發徳具¶
存二王之後也親黒統故日分鳴晨鳴晨朝正正赤統¶
奈何曰正赤統者大節緩幘尚赤旗赤大寶玉赤郊牲
<pb:KR1e0122_WYG_007-6a>
騂犧牷角栗冠於房昏禮逆於户喪禮殯於西階之上¶
祭牲騂牡薦尚心樂器赤質法不刑有身重懷藏以養<md:KR1e0122_SBCK_007-5b>¶微是月不殺聴朔廢刑發徳具存二王之後也親白統¶
故日分夜半夜半朝正改正之義奉元而起古之王者¶
受命而王改制稱號正月服色定然後郊告天地及羣¶
神(案神他/本作臣)近遠祖禰然後布天下諸侯廟受以告社稷¶
宗廟山川然後感應一其司三統之變近夷遐方無有¶
生然者獨中國然而三代改正必以三統天下曰三統
<pb:KR1e0122_WYG_007-6b>
五端化四方之本也天始廢始施地必待中是故三代¶
必居中國法天奉本執端要以統天下朝諸侯也是以¶
朝正之義天子純綂色衣諸侯統衣纒緣紐大夫士以<md:KR1e0122_SBCK_007-6a>¶冠參近夷以緩遐方各衣其服而朝所以明乎天綂之¶
義也其謂綂三正者曰正者正也綂致其氣萬物皆應¶
而正綂正其餘皆正凡嵗之要在正月也法正之道正¶
本而末應正内而外應動作舉錯靡不變化隨從可謂¶
法正也故君子曰武王其以正月矣春秋曰杞伯來朝
<pb:KR1e0122_WYG_007-7a>
王者之後稱公杞何以稱伯春秋上黜夏下存周以春¶
秋當行新王春秋當新王者奈何曰王者之法必正號¶
絀王謂之帝封其後以小國使奉祀之下存二王之後¶
以大國使服其服行其禮樂稱客其朝故同時稱帝者<md:KR1e0122_SBCK_007-6b>¶五稱王者三所以昭五瑞(案瑞他/本作端)通三綂也是故人之¶
王尚推神農為九皇而改號軒轅謂之皇帝因存帝顓¶
頊帝嚳帝堯之帝號絀虞而號舜曰帝舜録五帝以小¶
國下存禹之後於杞存湯之後於宋以方百里爵號公
<pb:KR1e0122_WYG_007-7b>
皆使服其服行其禮樂稱先王客而朝春秋作新王之¶
事變周之制當正黒綂而殷周為王者之後絀夏改號¶
禹謂之帝録其後以小國故曰絀夏存周以春秋當新¶
王不以俟(原註恐/是侯)弗同王者之後也稱子又稱伯何見¶
殊之小國也黄帝之先諡四帝之後諡何也曰帝號必<md:KR1e0122_SBCK_007-7a>¶存五帝代(案帝代他/本作代帝)首天之色號至五而反周人之王¶
軒轅直首天黄(案黄他/本作皇)號故曰黄帝云帝號尊而諡卑¶
故四帝後諡也帝尊號也録以小何曰遠者尊號而地
<pb:KR1e0122_WYG_007-8a>
小近者號卑而地大親疎之義也故王者有不易者有¶
再而復者有三而復者有四而復者有五而復者有九¶
而復者明此通天地隂陽四時日月星辰山川人倫徳¶
侔天地者稱皇帝天祐而子之號稱天子故聖王生則¶
稱天子崩遷則存為三王絀滅則為五帝下至附庸絀¶
為九皇下極其為民有一謂之三代故雖絶(案絶他本/誤作純)<md:KR1e0122_SBCK_007-7b>¶地廟位祝牲猶列於郊號宗於代宗故曰聲名魂魄施¶
於虛極壽無疆何謂再而復四而復春秋鄭忽何以名
<pb:KR1e0122_WYG_007-8b>
春秋曰伯子男一也辭無所貶何以為一曰周爵五等¶
春秋三等春秋何三等曰王者以制一商一夏一質一¶
文商質者主天夏文者主地春秋者主人故三等也主¶
天法商而王其道佚陽親親而多仁樸(案多仁樸他/本作仁多樸)故¶
立嗣予子篤母弟妾以子貴昏冠之禮字子以父别眇¶
夫婦對坐而食喪禮别葬祭禮先臊夫妻昭穆别位制¶
爵三等禄士二品制郊宫明堂員其屋高嚴侈員惟祭<md:KR1e0122_SBCK_007-8a>¶器員玉厚九分白藻五絲衣制大上首服嚴員鸞輿尊
<pb:KR1e0122_WYG_007-9a>
蓋法天列象垂四鸞樂載鼓用錫儛儛(案他本脱/下儛字)溢員¶
先血毛而後用聲正刑多隱親□多諱封禪於尚位主¶
地法夏而王其道進隂尊尊而多義節(案義節他/本作節義)故立¶
嗣與孫篤世子妾不以子稱貴號昏冠之禮字子以母¶
别眇夫婦同坐而食喪禮合葬(案他本脱合葬/二字衍一喪字)祭禮(案/他)¶
(本無/禮字)先享婦從夫為昭穆制爵五等禄士三品制郊宫¶
明堂方其屋卑汚方祭器方玉厚八分白藻四絲衣制¶
大(案大字他/本誤作天)下首服卑退鸞輿卑法地周象載垂二鸞<md:KR1e0122_SBCK_007-8b>¶
<pb:KR1e0122_WYG_007-9b>
樂設鼓用纖施儛儛溢方先烹而後用聲正刑天法封¶
壇於下位主天法質而王其道佚陽親親而多質愛故¶
立嗣予子篤母弟妾以子貴昏冠之禮字子以父别眇¶
夫婦對坐而食喪禮别葬祭禮(案他本脱别葬祭禮四/字乂誤於嘉疏下衍夫)¶
(别葬祭/禮五字)先嘉疏夫婦昭穆别位制爵三等禄士二品制¶
郊宫明堂内員外橢(原註音妥圓長曰橢一作隨○案/鄭康成儀禮注隋方曰篋賈疏云)¶
(狹而長也乂算家有橢圓之/術凡非正方正圓通謂之橢)其屋如倚靡員橢祭器橢¶
玉(原註一/無此字)厚七分白藻三絲衣長前袵首服員轉鸞輿
<pb:KR1e0122_WYG_007-10a>
尊蓋備天列象垂四鸞樂程鼓用羽籥儛儛溢橢先用<md:KR1e0122_SBCK_007-9a>¶玉聲而後烹(原註一/作享)正刑多隱親□多赦封壇於左位¶
主地法文而王其道進隂尊尊而多禮文故立嗣予孫¶
篤世子妾不以子稱貴號昏冠之禮字子以母别眇夫¶
妻同坐而食喪禮合葬祭禮先秬鬯婦從夫為昭穆制¶
爵五等禄士三品制郊宫明堂内方外衡其屋習而(案/而)¶
(他本/作其)衡祭器衡同作秩(案秩他/本作佚)機玉厚六分白藻三絲¶
衣長後袵服首(原註一/無首字)習而垂流鸞輿卑備地周象載
<pb:KR1e0122_WYG_007-10b>
垂二鸞樂縣鼓用萬儛儛溢衡先烹而後用樂正刑文¶
公(原註未詳衍案他本/公字下複  一公字)封壇於左位<md:KR1e0122_SBCK_007-9b>¶四法修(案修他/本作條)於所故祖於先帝故四法如四時然終¶
而復始窮則反本四法之天施符受聖人王法則性命¶
形乎先祖大昭乎王君故天將授舜主天法商而王祖¶
錫姓為姚氏至舜形體大上而員首而明有二童子性¶
長於天文純於孝慈天將授禹主地法夏而王祖錫姓¶
為姒氏至於生發於背形體長長足肵疾行先(案先字/他本誤)
<pb:KR1e0122_WYG_007-11a>
(作/光)左隨以右勞左佚右也性長於行習地明水天將授¶
湯主天法質而王祖錫姓為子氏謂契母呑元鳥卵生¶
契契先發於胸性長於人倫至湯體長專小足左扁而<md:KR1e0122_SBCK_007-10a>¶右便勞右佚左也性長於天光質易純仁天將授文王¶
主地法文而王祖錫姓姬氏謂后稷母姜原履天之跡¶
而生后稷后稷長於邰土播田五榖至文王形體博長¶
有四乳而大足性長於地文勢故帝使禹臯論姓知殷¶
之徳陽徳也故以子為姓知周之徳隂徳也故以姬為
<pb:KR1e0122_WYG_007-11b>
姓故殷王改文書始以男(原註一作/以男書子)周王以女書姬故¶
天道各以其類動非聖人孰能明之¶
　　官制象天第二十四¶
王者制官三公九卿二十七大夫八十一元士凡百二<md:KR1e0122_SBCK_007-10b>¶十人而列臣備矣吾聞聖王所取儀金天之大經三起¶
而成四轉而終官制亦然者此其儀與三人而為一選¶
儀於三月而為一時也四選而止儀於四時而終也三¶
公者王之所以自持也天以三成之王以三自持立成
<pb:KR1e0122_WYG_007-12a>
數以為植而四重之其可以無失矣備天數以參事治¶
謹於道之意也此百二十臣者皆先王之所與直道而¶
行也是(案他本/無是字)故天子自參以三公三公自參以九卿¶
九卿自參以三大夫三大夫自參以三士三人為選者¶
四重自三之道以治天下若天之四重自三之時以終<md:KR1e0122_SBCK_007-12a>¶始嵗也一陽而三者(案者他/本作春)非自三之時與而天四重
之其數同矣天有四時時三月王有(案有他/本作者)四選選三
臣是故有孟有仲有季一時之情(案情他/本作精)也有上有下
<pb:KR1e0122_WYG_007-12b>
有中一選之情(案情他/本作精)也三臣而為一選四選而止人
情盡矣人之材固有四選如天之時固有四變也聖人
為一選君子為一選善人為一選正人為一選由此而
下者不足選也四選之中各有節也是故天選四堤(原/註)
(一作/堪)十二而人變盡矣盡人之變合之天唯聖人者能
之所以立王事也何謂天之大經三起而成日三日而
成規三旬而成月三月而成時三時而成功寒暑與和¶
三而成物日月與星三而成光天地與人三而成徳由
<pb:KR1e0122_WYG_007-13a>
此觀之三而一成天之大經也以此為天制是故禮三¶
讓而成一節官三人而成一選三公(案三公二字他/本誤作凡四)為¶
一選三卿為一選三大夫為一選三士為一選凡四選¶
三臣應天之制凡四時之三月也是故其以三為選取¶
諸天之經其以四為制(案原本作四時為制他本作時/四為制據文義時字是衍文今)¶
(刪/之)取諸天之時其以十二臣為一條取諸嵗之度其至¶
十條而止取之天端何謂天之端曰天有十端十端而<md:KR1e0122_SBCK_007-12b>¶止矣(案而止矣他/本作止而已)天為一端地為一端隂為一端陽為
<pb:KR1e0122_WYG_007-13b>
一端火為一端金為一端木為一端水為一端土為一¶
端人為一端凡十端而畢天之數也天數畢於十王者¶
受十端於天而一條(案他本複/衍一條字)之率(案率他/本作畢)每條一端¶
以十二時如天之每終一嵗以十二月也十者天之數¶
也十二者嵗之度也用嵗之度條天之數十二而天數¶
畢是故終(案故字他本誤/移在終字下)十嵗而(案他本而/誤作百)用百二十¶
月條十端亦用百二十臣以率被(案他本/被作彼)之皆合於天¶
其率三臣而成一慎故八十一元士為二十七慎以持<md:KR1e0122_SBCK_007-13a>¶
<pb:KR1e0122_WYG_007-14a>
二十七大夫二十七大夫為九慎而持九卿九卿為三¶
慎以持三公三公為一慎以持天子天子積四十慎(案/他)¶
(本脱/慎字)以為四選選十慎三臣皆天數也是故以四選率¶
之則選三十人三四十二百二十人(案人字他本誤/移在百二十上)亦¶
天數也以十端四選十端積四十慎慎三臣三(案他本/脱三字)¶
四十二百二十人亦天數也以三公之勞率之則公四¶
十人三四十二百二十人亦天數也故散而名之為百¶
二十臣選而賓之為十二長所以名之雖多莫若謂之
<pb:KR1e0122_WYG_007-14b>
四選十二長然而分别率之皆有所合無不中天數者<md:KR1e0122_SBCK_007-13b>¶也求天數之微莫若於人人之身有四肢每肢有三節¶
三四十二十二節相持而形體立矣天有四時每一時¶
有三月三四十二十二月相受而嵗數終矣官有四選¶
每一選有三人三四十二十二臣相參而事治行矣以¶
此見天之數人之形官之制相參相得也人之與天多¶
此類者而(案他本/無而字)皆微忽不可不察也天地之理分一¶
嵗之變以為四時四時亦天之四選已是故春者少陽
<pb:KR1e0122_WYG_007-15a>
之選也夏者太陽之選也秋者少隂之選也冬者太隂¶
之選也四選之中各有孟仲季是選之中有選故一嵗<md:KR1e0122_SBCK_007-14a>¶之中有四時一時之中有三長天之節也人生於天而¶
體天之節故亦有大小厚薄之變(案變他/本作節)人之氣也先¶
王因人之氣而分其變以為四選是故三公之位聖人¶
之選也三卿之位君子之選也三大夫之位善人之選¶
也三士之位正直之選也分人之變以為四選選立三¶
臣如天之分嵗之變以為四時時有三節也天以四時
<pb:KR1e0122_WYG_007-15b>
之選與十二節相和而成就嵗王以四位之選與十二¶
相砥礪而致極道必極於其所至然後能得天地之美¶
也<md:KR1e0122_SBCK_007-14b>¶　　堯舜不擅移湯武不專殺第二十五¶
堯舜何緣而得擅移天下哉孝經之語曰事父孝故事¶
天明事天與父同禮也今父有以重予子子不敢擅予¶
他人人心皆然則王者亦天之子也天以天下予堯舜¶
堯舜受命於天而王天下子猶安敢擅以所重受天(案/天)
<pb:KR1e0122_WYG_007-16a>
(字下他本/衍一子字)者予他人也天有不以予堯舜漸(案漸他本/誤作斬)¶
奪之故明為子道則堯舜之不私傳天下而擅移位也¶
無所疑也儒者以湯武為至(案至他/本作大)賢大聖也以為全¶
道究義盡美者故列之堯舜之謂聖王如法則之今足<md:KR1e0122_SBCK_007-15a>¶下以湯武為不義然則足下之所謂義者何世之王也¶
曰弗知弗知者以天下王為無義者邪其有義者而足¶
下不知邪則答之以神農應之曰神農氏之為天子與¶
天地俱起乎將有所伐乎神農氏有所伐可湯武有所
<pb:KR1e0122_WYG_007-16b>
伐獨不可何也且天之生民非為王也而天立王以為¶
民也故其徳足以安樂民者天予之其惡足以賊害民¶
者天奪之詩云殷士膚敏裸將于京侯服于周天命靡¶
常言天之無常予無常奪也故封太山之上禪梁父之¶
下易姓而王徳如堯舜者七十二人王者天之所予也<md:KR1e0122_SBCK_007-15b>¶其所伐皆天之所奪也今唯以湯武之伐桀紂為不義¶
則七十二王亦有伐也唯足下之説將以七十二王為¶
皆不義也故夏無道而殷伐之殷無道而周伐之周無
<pb:KR1e0122_WYG_007-17a>
道而秦伐之秦無道而漢伐之有道伐無道此天理也¶
所從來乆矣寧能至湯武而然耶夫非湯武之伐桀紂¶
者亦將非秦之伐周非徒不知天理又不明人禮禮子¶
為父隱惡今使伐人者而信不義當為國諱之豈宜如¶
誹謗者此所謂一言而再過者也君也者掌令者也令¶
行而禁止也今桀紂令天下而不行禁天下而不止安<md:KR1e0122_SBCK_007-16a>¶在其能臣天下也果不能臣天下何謂湯武弑¶
　　服制第二十六
<pb:KR1e0122_WYG_007-17b>
率得十六萬國三分之則各度爵而制服量禄而用財¶
飲食有量衣服有制宫室有度畜産人徒有數舟車甲¶
器有禁生則有軒冕之服位貴禄田宅之分死則有棺¶
槨絞衾壙襲之度雖有賢才美體無其爵不敢服其服¶
雖有富家多貲無其禄不敢用其財(案財他/本作才)天子服有¶
文章夫人不得以燕饗公以廟將軍大夫不得以燕卿¶
以廟將軍大夫以朝(案朝他本/誤作明)官吏以命士止於帶縁<md:KR1e0122_SBCK_007-16b>¶散民不敢服雜采百工商賈不敢服狐貉刑餘戮民不
<pb:KR1e0122_WYG_007-18a>
敢服絲元纁乘馬謂之服制<md:KR1e0122_SBCK_007-17a>¶　
　
　
　
　
　
　
<pb:KR1e0122_WYG_007-18b>
　
　
　
　
　
　
　
　春秋繁露卷七
